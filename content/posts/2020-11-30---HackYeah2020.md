---
title: "HackYeah 2020 - Krótka historia o tym jak zostaliśmy finalistami"
date: "2020-11-30T18:54:00.169Z"
template: "post"
draft: false
slug: "/posts/hackyeah2020/"
category: "Wydarzenia"
tags:
  - "Wydarzenia"
  - "Hackathon"
description: "Post na temat udziału członków koła w HackYeah 2020"
---

![hackyeah_photo_1](/media/hackyeah-logo.jpg)
### Czym jest HackYeah?
HackYeah jest największym stacjonarnym hackathonem w Europie. 
Niestety w tym roku przez pandemię COVID-19 musiał zostać przeniesiony do Internetu.
Na szczęście nie spowodowało to ograniczenia jego rozmachu. W tym roku pula nagród wynosiła 435 000 złotych.

### Nasz zespół
Jako członkowie koła AKAI postanowiliśmy wziąć w nim udział. Okazało się to bardzo dobrą decyzją,
gdyż udało nam się zostać finalistami zadania Water Management pod patronatem Banku Gospodarstwa Krajowego.
Nasz zespół finalistów tworzyli:
- [Tobiasz Ciesielski](https://github.com/tobiaszciesielski)
- [Krystian Frydryk](https://github.com/krychaxp)
- [Michał Szczepaniak](https://github.com/Szczepaniak-M)
- [Filip Szóstak](https://github.com/Cheriit)
- [Radosław Winiecki](https://github.com/radswn)


![hackyeah_photo_2](/media/hackyeah-result.PNG)
### Nasz projekt - Water Save Quarter
Podczas hackathonu było dostępnych wiele zadań od różnych patronów. 
W tym roku zadania dotyczyły takich tematów jak:
 - rozpoznawania tekstu i głosu 
 - tworzenia chatbotów do komunikacji z klientami
 - tworzenia aplikacji internetowych oraz mobilnych
 - i wiele innych
 
Po namyśle zdecydowaliśmy się na zadanie Water Management Banku Gospodarstwa Krajowego. 
Polegało ono na stworzeniu rozwiązania pomagającego w gospodarowaniu wodą.
Wybraliśmy je spośród wszystkich dostępnych, gdyż uznaliśmy pomysł zaproponowany przez Radka za wartościowy i ciekawy do zaimplementowania.
W ramach tego zadania zdecydowaliśmy się stworzyć aplikację webową będącą PWA - Water Save Quarter. 

![hackyeah_photo_3](/media/wsq-login.png)

Uznaliśmy, że najlepszym sposobem na mądrzejsze gospodarownie wodą jest zmiana zachowań ludzi. 
Jednakże nie jest to proste zadanie, dlatego zdecydowaliśmy się stworzyć rozwiązanie, które w tym pomoże. 
Nasza aplikacja miała motywować użytkowników do redukcji zużycia wody za pomocą systemów zdobywania 
- punktów doświadczenia
- poziomów 
- osiągnięć
 
![hackyeah_photo_4](/media/wsq-ach.png)

Dodatkowo oferowała statystyki dotyczące zaoszczędzonej wody oraz pieniędzy dzięki swoim działaniom.
 
![hackyeah_photo_4](/media/wsq-stat.png)

Statystyki te zbierane były przez przygotowany quiz.  
Jego pytania pomagały użytkownikowi raz dziennie podsumować swoje zachowania.

![hackyeah_photo_5](/media/wsq-question.png)

Frontend stworzyliśmy przy pomocy Next.js, natomiast backend - Django. 
Prototyp naszej aplikacji możecie znaleźć pod tym [linkiem](https://swq.netlify.app/). 

![hackyeah_photo_6](/media/wsq-menu.png)

Nasz projekt wyróżnił się wśród innych, dzięki czemu znaleźliśmy się wśród finalistów.
Następnym krokiem było zaprezentowanie naszego projektu przed jury.
Podczas niej mieliśmy okazję przybliżyć działanie aplikacji oraz jej kierunków rozwoju.
Po niej nastąpiła sesja pytań od członków jury. Dzięki niej mogliśmy rozwiać wątpliwości jury.
Ostatecznie nasze rozwiązanie nie zyskało aprobaty jury i nie otrzymaliśmy jedynej dostępnej nagrody.
Jednak znalezienie się wśród finalistów tak znaczącego hackathonu i tak jest wielkim osiągnięciem, z którego jesteśmy dumni.


Chciałbyś/Chciałabyś wziąć udział w hackathonie, ale brakuje ci zespołu? A może uważasz, że potrzebujesz więcej doświadczenia przed wzięciem w nim udziału? Bez względu na powód, dołączenie do AKAI pomoże ci rozpocząć twoją przygodę z hackathonami.


*- Michał Szczepaniak*

> Jeśli masz jakieś uwagi lub sugestie podeślij nam je na adres [kontakt@akai.org.pl](mailto:kontakt@akai.org.pl) lub kontrybuuj do naszego [repozytorium](https://github.com/akai-org/blog).

**Dodatkowe linki:**
- [HackYeah](https://hackyeah.pl/)
- [Water Save Quarter](https://swq.netlify.app/)
- [Repozytorium_frontendu](https://github.com/akai-org/hackyeah_2020_water_frontend)
- [Repozytorium_backendu](https://github.com/akai-org/hackyeah_2020_water_backend)
 
