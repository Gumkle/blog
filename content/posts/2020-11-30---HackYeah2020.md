---
title: "HackYeah 2020 - Krótka historia o tym jak zostaliśmy finalistami"
date: "2020-11-30T18:54:00.169Z"
template: "post"
draft: false
slug: "/posts/hackyeah2020/"
category: "Wydarzenia"
tags:
  - "Wydarzenia"
  - "Hackathon"
description: "Post na temat udziału człnoków koła w hackYeah 2020"
---

![hackyeah_photo_1](/media/hackyeah-logo.jpg)
### Czym jest HackYeah?
HackYeah jest największym stacjonarnym hackathonem w Europie. 
Niestety w tym roku przez pandemię COVID-19 musiał zostać przeniesiony do Internetu.
Na szczęście nie spowodowało to ograniczenia jego rozmachu. W tym roku pula nagród wynosiła 435 000 złotych.
Jako członkowie koła AKAI postanowiliśmy wziąć w nim udział. Okazało się to bardzo dobrą decyzją,
gdyż udało nam się zostać finalistami zadania Water Management, którego patronem był Bank Gospodarstwa Krajowego.

Nasz zespół finalistów tworzyli:
- Tobiasz Ciesielski
- Krystian Frydryk
- Michał Szczepaniak
- Filip Szóstak
- Radosław Winiecki


![hackyeah_photo_2](/media/hackyeah-result.PNG)
### Nasz projekt - Water Save Quarter
Zadanie, którego się podjęliśmy polegało na stworzeniu rozwiązania, które byłoby pomocne w zarządzaniu wodą w celu jej oszczędzania. 
W ramach tego zadania stworzyliśmy aplikację webową Water Save Quarter. Uzanliśmy, że najlepszym sposobem na skuteczniejsze zarządzanie wodą
jest zmiana zachowań ludzi. Jednakże nie jest to proste zadanie, dlatego zdecydowaliśmy się stworzyć rozwiązanie,
które w tym pomoże. Nasza aplikacja przez system zdobywania punktów doświadczenia, poziomów oraz osiągnięć za aktywności
służące redukcji zużycia wody miała motywować jej użytkowników do tego. Dodatkowo oferowała statystyki dotyczące zaoszczędzonej wody
oraz pieniędzy dzięki swoim działaniom. Statystyki te zbierane były przez przygotowany quiz, którego pytania pomagały użytkownikowi
raz dziennie podsumować swoje zachowania. Frontend stworzyliśmy przy pomocy Next.js, natomiast backend - Django. 
Prototyp naszej aplikacji możecie znaleźć pod tym [linkiem](https://swq.netlify.app/). 
Nasz projekt znalazł uznanie wśród jury, dzięki czemu znaleźliśmy się wśród finalistów zadania Water Management.
Niestety ostatecznie nasze rozwiązanie nie wygrało, ale znalezienie się wśród finalistów tak znaczącego hackathonu 
i tak jest wielkim osiągnięciem, z którego jesteśmy dumni.

![hackyeah_photo_3](/media/wsq-login.png)


![hackyeah_photo_4](/media/wsq-stat.png)


![hackyeah_photo_5](/media/wsq-question.png)


![hackyeah_photo_6](/media/wsq-ach.png)




Chciałbyś/Chciałabyś wziąć udział w hackathonie, ale brakuje ci zespołu? A może uważasz, że potrzebujesz więcej doświadczenia przed wzięciem w nim udziału? Bez względu na powód, dołączenie do AKAI pomoże ci rozpocząć twoją przygodę z hackathonami.


*- Michał Szczepaniak*

> Jeśli masz jakieś uwagi lub sugestie podeślij nam je na adres [kontakt@akai.org.pl](mailto:kontakt@akai.org.pl) lub kontrybuuj do naszego [repozytorium](https://github.com/akai-org/blog).

**Dodatkowe linki:**
- [HackYeah](https://hackyeah.pl/)
- [Water Save Quarter](https://swq.netlify.app/)
- [Repozytorium_frontendu](https://github.com/akai-org/hackyeah_2020_water_frontend)
- [Repozytorium_backendu](https://github.com/akai-org/hackyeah_2020_water_backend)
 
