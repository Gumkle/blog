---
title: Z czym się je Hackathon i dlaczego z pizzą?
date: "2020-04-14T21:37:00.169Z"
template: "post"
draft: false
slug: "/posts/hackathon/"
category: "dev-ops"
tags:
  - "Wydarzenia"
  - "Hackathon"
description: "Artykuł przybliżający wydarzenia zwane Hackathonami"
---

### Czym jest Hackaton?
Hackaton jest wydarzeniem skierowanym do osób zajmujących się tworzeniem oprogramowania. Ich uczestnicy zbierają np. hali targowej i  tworzą zespoły, które mają za zadanie stworzyć oprogramowanie związane z jakimś konkretnym tematem przewodnim. Mimo, że większość uczestników to Frontendowcy lub Backendowcy, to nie trudno znaleźć osoby zajmujące się sztuczną inteligencją, UX/UI czy DevOpsem. Czas na stworzenie rozwiązania zawsze jest ograniczony, np. 24 godziny. W związku z pandemią Koronawirusa, popularność ostatnio zdobyły Hackathony online. Dzięki temu mogą one się odbywać bez konieczności spotykania się ludzi.


### Jak wyglądają przygotowania do hackatonu?
Pierwsze przygotowania do hackatonu rozpoczynają się jeszcze przed oficjalnym startem wydarzenia. Problematyka hackatonu jest ogłaszana jest jeszcze przed jego oficjalnym startem. Pozwala to utworzyć zespół i poczynić pewne ustalenia wcześniej, by nie tracić go w trakcie samego hackaton. Podstawowym pytaniem zawsze jest co chce się stworzyć w ramach tego eventu. Wybór warto zacząć od wybrania w kategorii, w której chce się konkurować. Organizatorzy oprócz problemu przewodniego z reguły podają kilka kategorii, można kokurować z innymi, np. ekologia, edukacja czy bezpieczeństwo. Czasami oprócz takich ogólnych kategorii są także zadania od partnerów wydarzenia. Polegają one na rozwiązaniu bardziej konkretnego problemu często związanego z działalnością danej firmy. Po burzy mózgów i wymyśleniu co chce się stworzyć, przychodzi kolejny równie ważny etap, jakim jest wybór technologii. Warto wybrać taką, która pozwoli efektywnie pracować wszystkim członkom zespołu. Nie należy więc np. wybierać frameworka, który pozwala tworzyć świetne aplikacje weebowe, ale nie zna go większość zespołu. Czas podczas hackatonu jest ograniczony, więc nie warto go tracić na rozwiązywanie problemów, które by nie wystąpiły, gdyby wybrało się technologię, z którą ma się więcej doświadczenia.


### Kodowanie czas zacząć
Po etapie przygotowań w końcu nadchodzi dzień oficjalnego rozpoczęcia hackatonu. Po przybyciu na określone miejsce i zajęciu stanowiska należy niezwłocznie podzielić sie zadaniami, jeśli nie zostało to wykonane wcześniej i wziąć się do pisania kodu. Największym wrogiem podczas hackathonu jest ograniczony czas, dlatego nie należy go marnować. Jednakże masz także sprzymierzeńców, którymi są pozostali członkowie twojego zespołu. Podstawą podczas hackatonu oprócz laptopa (i zasilacza do niego) jest praca zespołowa. Jeśli masz jakis problem i nie możesz sobie sam z nim poradzić, możesz poprosić o pomoc kogoś innego. Czasem taka osoba od razu rozwiąże twój problem i będziesz mógł skonczyć swoje zadanie, na ukończenie którego ktoś może czekać. Dodatkowo podczas hackathonu można się zgłosić o pomoc do mentorów. Są to wysoko wykwalifikowani specjaliście w różnych dziedzinach, których zadaniem jest pomagać zespołom tworzyć lepsze rozwiazania. Mogą oni wskazać rzeczy, których niedostrzegacie, a warto byłoby dodać do tworzonej aplikacji albo wskazać co warto by zmienić lub poprawić by tworzone rozwiązanie było bardziej przyjazne dla użytkownika. Mimo, że podczas hackathonu czas ogrywa ważną rolę, nienależy zapominać o robieniu przerw od pisania kodu by odzyskać efektywność. Dla osób chcących chwile odpoczynku organizatorzy często nie szczędzą wysiłku i pieniędzy. Jeśli się spytasz kogoś, z czym kojarzą mu sie hackatony poza pisaniem kodu, z dużym prawdopodobieństwem odpowie ci, że z darmowa pizzą. Jest to podstawowe pożywienie informatyków podczas hackatonów. Na największym w Europie hackatonie HackYeah Pizza Hut zapewniła uczestnikom 3000 sztuk pizzy. Na tej samym hackatonie, uczestnicy mogli brać udział w wykładach oraz prelekcje prowadzonych przez specjalistów z branży IT. Ponadto hackathon jest świetną okazją do zapoznania się z działalnością i ofertą firm, które są partnerami wydarzenia. Kto wie, może znajdziesz tam swojego przyszłego pracodawce?


### Dlaczego warto brać w nich udział?
W hackathonach warto brać udział nie tylko dla darmowej pizzy. Nierzadko nagrody dla zwycięsców i wyróżnionych zespołów liczone są w tysiącach złotych. Jednkaże nawet jeśli wasz zespół nie wygra żadnej nagrody pieniężnej to zdobędziecie bezcenne doświadczenie. Będziecie wiedzieć, jakich umiejętności wam brakowało i jakie braki warto uzupełnić by tworzyć lepsze projekty w przyszłości. Ponadto, wasze portfolio poszerzyło się o kolejny projekt. Możecie go wpisać do CV i pochwalić sie nim podczas następnej rozmowy o pracę. Nie wiadomo czy nie będzie on tym kluczowym czynnikiem który przekona rekrutera do waszej osoby. Dodatkowo nikt wam nie zabrania rozwijać stworzonego projektu we własnym zakresie i stworzyć z niego jeszcze lepszą aplikację.

Chciałbyś/Chciałabyś wziąć udział w hackatonie, ale brakuje ci zespołu? A może uważasz, że potrzebujesz więcej doświadczenia przed wzięciem w nim udziału? Bez względu na powód, dołączenie do AKAI pomoże ci rozpocząć twoją przygodę z hackathonami 


*- Michał Szczepaniak*

> Jeśli masz jakieś uwagi lub sugestie podeślij nam je na adres [kontakt@akai.org.pl](mailto:kontakt@akai.org.pl) lub kontrybuuj do naszego [repozytorium](https://github.com/akai-org/blog).
